# 6. Actorenanalyse en inkaderen onderzoeksthema (CURIOUS)
## 6.1 Opdracht actorenanalyse
### Stap 1: Benoem je thema
Een centrale plaats in het schema voor het thema of vraagstuk dat jullie hebben gekozen, bijvoorbeeld "Klimaatverandering in de stad".
### Stap 2: Identificeer de actoren/stakeholders
```{figure} Plaatjes/actorenweb.png
:width: 400px
:align: right
:name: actorenweb
```   
Schrijf op een geeltje met een stift de actoren/stakeholders (per geeltje één stakeholder). Groepeer ze rond het centrale thema/vraagstuk. Plaats stakeholders die qua belang bij elkaar horen bij elkaar in de buurt. Kijk met verschillende brillen op naar jouw vraagstuk (ecologisch, economisch, sociaal en cultureel).
Voorbeelden in het schema:
-	Lokale overheid 
-	Bedrijven 
-	Bewoners 
-	Scholen 
-	NGO’s 
-	Toekomstige generaties 
Gebruik een chatbot om actorenlijst aan te vullen. (ChatGPT, Copilot, Claude AI)


Maak een foto van je product en bewaar deze voor je dossier

### Stap 3: Analyseer de invloed en het belang van de stakeholders
Maak op een A2-poster een kwadrant met twee assen:
-	Horizontale as: Invloed (laag-hoog) 
-	Verticale as: Belang (laag-hoog)
    Positioneer stakeholders in dit kwadrant om in te schatten wie veel invloed heeft en wie vooral belang heeft bij het thema:
-	Welke stakeholders hebben macht om verandering te beïnvloeden?
-	Welke stakeholders hebben het grootste belang bij een oplossing?
```{figure} Plaatjes/kwadrantenactoren.png
:width: 450px
:align: center
:name: kwadranten
```  
Maak een foto van je product en bewaar deze voor je dossier
### Stap 4: Beschrijf relaties tussen stakeholders
-	Hoe beïnvloeden deze stakeholders elkaar?
-	Hoe werken ze samen of botsen hun belangen? 

Voorbeeldtabel:
| Stakeholder 1     | Stakeholder 2         | Relatie                                                        |
|-------------------|------------------------|----------------------------------------------------------------|
| Lokale overheid   | Bewoners               | Stelt beleid op dat direct impact heeft op bewoners.           |
| Bedrijven         | NGO’s                  | Bedrijven kunnen samenwerken met NGO’s om milieudoelen te halen. |
| Scholen           | Toekomstige generaties | Scholen onderwijzen jongeren over duurzame oplossingen.        |


______________________________________________________________________________________
## 6.2 Inkaderen onderzoeksthema
De onderzoeksthema’s van veel groepjes zijn nog behoorlijk globaal. Thema’s moeten verder worden ingekaderd (concreter). 
Ga met het CURIOUS-raamwerk (zie bijlage 1) aan de slag om tot een concreter onderzoeksthema te komen. De stakeholderanalyse kan daar goed bij helpen.
De opbrengsten van deze activiteit zijn jullie input voor het begeleidingsgesprek dat tijdens de volgende les door jullie wordt gevoerd met één van de docentbegeleiders.


Bijlage 1: C.U.R.I.O.U.S. 
1.	Clear (Helder)
Het thema moet eenvoudig en begrijpelijk geformuleerd zijn.
-	Vraag: Kun je in één of twee zinnen uitleggen waar je thema over gaat? 
2.	Unique (Uniek)
Het thema moet onderscheidend en uitdagend zijn. Het hoeft niet volledig origineel te zijn, maar moet een interessante invalshoek hebben.
-	Vraag: Wat maakt jouw thema anders dan wat anderen misschien onderzoeken? 
-	Tip: Denk na over een persoonlijke of maatschappelijke link met het thema. 
3.	Relevant (Relevant)
Het thema moet aansluiten bij de doelen van de opdracht (bijvoorbeeld een SDG) en een betekenisvolle bijdrage leveren.
-	Vraag: Waarom is dit thema belangrijk? Welke impact heeft het op mensen, de planeet of de samenleving? 
-	Tip: Koppel het thema aan actuele gebeurtenissen of grote vraagstukken. 
4.	Interesting (Interessant)
Het thema moet nieuwsgierigheid opwekken en motiveren.
-	Vraag: Waarom ben je hierin geïnteresseerd? Wat wil je hier écht over leren? 
-	Tip: Verbindt je persoonlijke interesses aan het thema. 
5.	Objective (Objectief)
Het thema moet een open houding uitnodigen en gebaseerd zijn op feiten en niet op meningen.
-	Vraag: Kun je dit thema vanuit meerdere perspectieven bekijken? 
-	Tip: Denk na over welke bronnen en data nodig zijn om meer over het thema te weten te komen. 
6.	Useful (Nuttig)
Het thema moet tot inzichten leiden die praktisch toepasbaar zijn of bijdragen aan een beter begrip van het onderwerp.
-	Vraag: Wat kun je met de resultaten van je onderzoek doen? Wie heeft hier iets aan? 
-	Tip: Denk na over mogelijke interventies of aanbevelingen. 
7.	Specific (Specifiek)
Het thema moet duidelijk afgebakend zijn, zodat het niet te breed wordt. Maak het onderwerp kleiner (welke type natuur, welk transport, welke energievormen, welke zorg, welk gebied in de wereld of in de regio etc.)
-	Vraag: Kun je uitleggen welke aspecten van dit thema je wilt onderzoeken? 
-	Tip: Gebruik voorbeelden om te laten zien hoe brede thema’s zoals "duurzaamheid" of "armoede" specifieker gemaakt kunnen worden (bijvoorbeeld: "de rol van hernieuwbare energie in mijn regio"). 


Voorbeeld toepassing van C.U.R.I.O.U.S.
Thema: "Klimaatverandering en landbouw"
-	Clear: Hoe beïnvloedt klimaatverandering de landbouw in onze regio? 
-	Unique: Ik wil specifiek kijken naar kleine boerenbedrijven, iets wat vaak minder aandacht krijgt. 
-	Relevant: Dit is belangrijk omdat voedselzekerheid een wereldwijd probleem is. 
-	Interesting: Ik wil weten hoe boeren hiermee omgaan en welke innovatieve oplossingen er zijn. 
-	Objective: Ik kijk zowel naar de uitdagingen (droogte) als kansen (nieuwe gewassen). 
-	Useful: Mijn onderzoek kan ideeën opleveren om lokale boeren te helpen. 
-	Specific: Ik focus op de invloed van droogte op de aardappelteelt in Nederland. 

